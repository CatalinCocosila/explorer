Ionel are de rezolvat la matematică o problemă ce presupune calcularea unei expresii care conţine paranteze, operaţii de adunare, scădere, înmulţire, împărţire cu numere naturale. Problema este că Ionel nu are chef să calculeze, astfel încât a început să se joace cu toate numerele din expresie: le-a despărţit în cifrele componente şi, fiindcă a auzit de numere palindroame de la un coleg care ştia ceva informatică, a încercat să scrie un număr cât mai mare cu cifrele pe care le are la dispoziţie şi care să fie palindrom. Deoarece jocul i s-a părut prea simplu a decis ca în cazul în care va folosi o cifră el va trebui să o utilizeze de câte ori apare în expresia aritmetică.

# Cerinţă

Cunoscând cifrele din expresie, să se determine cel mai mare număr palindrom ce se poate forma respectând regula de mai sus. Un număr este palindrom dacă citit de la stânga la dreapta are aceeaşi valoare ca şi la citirea de la dreapta la stânga (exemplu: $17271$).

# Date de intrare

Pe prima linie a fișierului de intrare `palindrom.in` se găsește $n$, numărul de cifre ale numărului. Pe următoarele $n$ linii se află pe rând fiecare cifră a numărului.

# Date de ieșire

Pe prima linie a fișierului de ieșire `palindrom.out` se va găsi un singur număr întreg, cel mai mare număr palindrom ce se poate forma respectând regula de mai sus.

# Restricții și precizări

* $1 \leq n \leq 10 \ 000$

# Exemplul 1

`palindrom.in`
```
4
2
4
5
2
```

`palindrom.out`
```
252
```

# Exemplul 2


`palindrom.in`
```
7
2 
2 
3 
5 
3 
3 
2
```

`palindrom.out`
```
333
```

